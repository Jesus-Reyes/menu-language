<!DOCTYPE html>
<html lang="tr">
<head>
    <meta charset="UTF-8">
    <meta name="viewport" content="width=device-width, initial-scale=1.0">
</head>
<body>
    <p style="font-size:18.0pt;font-family:'Lato',sans-serif;">
        İlkelerin her birini keşfetmek için her sahnenin sağ üst köşesindeki artı işaretine tıklayın.
        <br> Çocuk işçiliği
        <br> PMI’da, çocuk işçiliği asla kabul edilemez. Tedarikçiler, çocuk işçiliğiyle ilgili geçerli tüm ulusal ve uluslararası mevzuata uymalı, Uluslararası Çalışma Örgütü’nün asgari yaş ve çocuk işçiliğin en kötü biçimlerine ilişkin sözleşmelerinin ilgili ilkelerine uymalıdır. 
        <br> Çeşitlilik, Adalet, Eşitlik ve Kapsayıcılık
        <br> Tedarikçiler, kapsayıcı ve profesyonel çalışma uygulamaları ve çalışma ortamları sağlamalıdır.
        <br> Saldırgan, aşağılayıcı veya istismar edici davranışa ya da hiçbir şekilde ayırımcılığa müsamaha gösterilmemelidir. Tedarikçiler, işe alım ve istihdam fırsatlarında eşitliği sağlamalı ve etnik köken, ırk, din veya inanç, ulusal köken, sosyo-ekonomik durum, ailevi durum, sağlık durumu, yaş, engellilik, cinsiyet, cinsel yönelim, cinsiyet ifadesi, siyasi görüş gibi kişisel özellikler temelinde ayrımcılık yapmamalıdır.
        <br> Zorla çalıştırma, modern kölelik ve insan kaçakçılığı 
        <br> Tedarikçiler zorla çalıştırma, modern kölelik ve insan kaçakçılığına karışmamalı veya bunların yapılmasına göz yummamalıdır.
        <br> Faaliyetlerde ve tedarik zincirinde hapishanede çalışma, ödünç işçilik, borç karşılığı çalıştırma, esir emeği veya diğer tüm zorla çalıştırma şekilleri dahil olmak üzere her tür modern köleliği tespit etmek, önlemek ve ortadan kaldırmak için titiz davranmalıdırlar.
        <br> Örgütlenme özgürlüğü ve toplu pazarlık
        <br> Tedarikçiler, çalışanların ayrımcılık, misilleme, sindirme veya taciz korkusu olmaksızın bir sendika veya temsilci kuruluş kurma veya istedikleri sendika veya temsilci kuruluşa katılma ve toplu sözleşme yapma hakkına saygı göstermeli ve bu haklara müdahale etmemelidir.
        <br> Arazi hakları
        <br> Tedarikçiler; bağımsız, önceden ve tamamen bilgilendirilmiş onay ilkesine uygun olarak, yerli topluluklar da dahil olmak üzere bireylerin ve yerel toplulukların arazileri ve doğal kaynakları üzerindeki haklarına ve unvanlarına saygı göstermelidir.
        <br> İş güvenliği ve sağlığı
        <br> Tedarikçiler kaza, hastalık ve yaralanmayı önlemek için güvenli ve sağlıklı bir çalışma ortamı sağlamalıdır. Tüm çalışanların temiz tuvaletlere, içme suyuna ve hijyenik yemek hazırlama, saklama ve yeme olanaklarına erişimi olmalıdır.
        <br> Doğrudan veya bir üçüncü taraf aracılığıyla barınma sağlanıyorsa konaklama alanı temiz ve güvenli olmalı, çalışanların temel ihtiyaçlarını karşılamalıdır.
        <br> Maaşlar ve sosyal haklar
        <br> Tedarikçiler, çalışanlara uygun şekilde ödeme yapmalıdır.
        <br> Ücret, çalışanların ve ailelerinin temel ihtiyaçlarını karşılamaya ve isteğe göre harcanabilecek bir gelir oluşturmaya yeterli olmalıdır.
        <br> Ücretler, en azından asgari yasal standartlara uygun olmalı ve çalışanlar, kanunlar temelinde sosyal haklara ve izinlere sahip olmalıdır.
        <br> Normal çalışma saatlerinin dışındaki tüm mesailer için fazla mesai ücreti, prim oranında ödenmelidir.
        <br> Çalışma süresi
        <br> Tedarikçiler, tüm çalışanlara yeterli dinlenme süresi tanımalıdır.
        <br> Tedarikçiler, normal çalışma saatlerinin, faaliyet gösterdikleri ülkenin yasalarına uygun olmasını ve düzenli olarak haftada 48 saati veya fazla mesai dahil 60 saati aşmamasını sağlamalıdır.
        <br> Tedarikçiler, çalışanlara bir gün izin (7 günde bir en az 24 saat aralıksız tatil) ve daha uzun süresi tatil yapma hakkı vermelidir. 
        <br> Minerallerin Sorumlu Satın Alımı 
        <br> Tedarikçiler, PMI’a tedarik edilen ürünlerde bulunan metallerin ve minerallerin silahlı grupları finanse etmediğini veya onlara fayda sağlamadığını ve çatışmalardan etkilenmiş ya da yüksek riskli bölgelerden gelmediğini makul bir şekilde garanti etmelidir. 
        <br> Çevre yönetimi
        <br> Tedarikçiler, faaliyetlerinin ve tedarik zincirlerinin insan hakları ve çevre üzerindeki olumsuz etkilerini göz önünde bulundurarak ve mümkünse en aza indirerek işlerini sürdürülebilir yöntemlerle yürütmelidirler.     
    </p>
</body>
</html>