<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
</head>
<body>
    <p style="font-size:18.0pt;font-family:'Lato',sans-serif;">
        Kliknij znak plus przy każdej scence i dowiedz się więcej o poszczególnych zasadach 
<br>Praca dzieci
<br>PMI nie akceptuje pracy dzieci w żadnym wymiarze. Obowiązkiem Dostawców jest przestrzeganie wszelkich krajowych i międzynarodowych przepisów w dziedzinie pracy dzieci oraz stosownych reguł określonych w konwencjach MOP (Międzynarodowej Organizacji Pracy)odnośnie do minimalnego wieku i najgorszych form pracy dzieci. 
<br>Różnorodność, równe traktowanie, jednolite szanse i integracja społeczna 
<br>Każdy Dostawca powinien stosować właściwe praktyki zatrudnienia i zapewniać środowisko pracy sprzyjające integracji społecznej i rozwojowi zawodowemu.
<br>Nie dopuszcza się tolerowania zachowań obraźliwych, uwłaczających lub charakteryzujących się nadużyciami. Dostawcy muszą zapewniać równe i jednolite możliwości na polu zatrudnienia. Nie mogą nikogo dyskryminować ze względu na osobiste cechy charakterystyczne takie jak pochodzenie etniczne, rasa, religia lub przekonania, obywatelstwo, status społeczno-ekonomiczny, status rodzinny, stan zdrowia, wiek, niepełnosprawność, płeć, orientacja seksualna, ekspresja płciowa, poglądy polityczne itd.
<br>Praca przymusowa, współczesne niewolnictwo i handel ludźmi
<br>Dostawcom nie wolno wykorzystywać ani tolerować pracy przymusowej, handlu ludźmi ani współczesnego niewolnictwa.
<br>Każdy Dostawca musi podejmować wysiłki - w ramach własnej działalności operacyjnej i łańcucha dostaw - na rzecz identyfikacji, piętnowania i eliminowania wszelkich form współczesnego niewolnictwa i pracy przymusowej. Mowa tu o pozbawianiu ludzi wolności, przetrzymywaniu ich w określonej lokalizacji wbrew ich woli, ubezwłasnowolnianiu kogokolwiek itp.
<br>Wolność zrzeszania się i układy zbiorowe
<br>Dostawcy mają szanować i respektować prawo pracowników do tworzenia lub przystępowania do związków zawodowych, do udziału w dobrowolnie wybranych organizacjach pracowniczych i do uczestnictwa w układach zbiorowych - bez obaw o działania odwetowe, retorsję, zastraszanie czy nękanie.
<br>Prawo do ziemi
<br>Dostawcy mają szanować i respektować prawa osób fizycznych i społeczności lokalnych, w tym społeczności rdzennych mieszkańców danego terenu, do ziemi i zasobów naturalnych - w myśl zasady dobrowolnej, wcześniejszej i świadomej zgody (ang. Free, Prior and Fully Informed Consent, FPIC)
<br>Bezpieczeństwo i higiena pracy
<br>Dostawca zapewnia bezpieczne i zdrowe środowisko pracy z myślą o niedopuszczaniu do wypadków, chorób i urazów. Każdemu pracownikowi należy zapewnić dostęp do czystej toalety, wody pitnej i wysprzątanych pomieszczeń, w których można przygotowywać, przechowywać i spożywać jedzenie.
<br>W przypadku, gdy oferowane jest zakwaterowanie - bezpośrednio lub za pośrednictwem strony trzeciej - musi być ono czyste, bezpieczne i powinno spełniać podstawowe potrzeby personelu.
<br>Wynagrodzenie i świadczenia
<br>Dostawca wypłaca pracownikom godziwe wynagrodzenie.
<br>Jego wysokość musi być wystarczająca, aby spełnić podstawowe potrzeby pracowników i ich rodzin, oraz stanowić uznaniowy dochód pozwalający żyć na normalnym poziomie.
<br>Wynagrodzenia pracowników muszą spełniać minimalne wymogi prawne, a pracownicy powinni otrzymywać świadczenia i korzystać z urlopów zgodnie z obowiązującymi przepisami.
<br>Stawki za pracę w nadgodzinach mają być wypłacane w stawce maksymalnej.
<br>Czas pracy
<br>Dostawca zapewnia wszystkim pracownikom wystarczająco dużo czasu na odpoczynek.
<br>Obowiązkiem każdego dostawcy jest dopilnowanie, żeby praca w standardowych godzinach była zgodna z przepisami kraju, w którym prowadzona jest działalność. Tygodniowy czas pracy nie może przekraczać 48 godzin (regularny czas pracy) lub 60 godzin (przy uwzględnieniu nadgodzin).
<br>Co siedem dni dostawca zapewnia każdemu pracownikowi jeden dzień wolny (przynajmniej pełną dobę), urlopy i możliwość korzystania ze zwolnień lekarskich. 
<br>Odpowiedzialne pozyskiwanie minerałów 
<br>Dostawcy muszą - w miarę możliwości - zadbać o to, aby metale i minerały zawarte w towarach dostarczanych firmie PMI nie finansowały ani nie faworyzowały grup zbrojnych. Towary te nie mogą pochodzić z terenów objętych konfliktem ani z lokalizacji wysokiego ryzyka. 
<br>Racjonalne gospodarowanie środowiskiem naturalnym
<br>Dostawcy prowadzą działalność w sposób sprzyjający zrównoważonemu rozwojowi, biorąc pod uwagę i - o ile istnieje taka możliwość - minimalizując negatywny wpływ realizowanych operacji i wykorzystywanego łańcucha dostaw na prawa człowieka i środowisko naturalne. </p>
</body>
</html>