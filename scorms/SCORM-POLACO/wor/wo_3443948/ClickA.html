<!DOCTYPE html>
<html lang="es">
<head>
    <meta charset="UTF-8">
    <meta name="viewport" content="width=device-width, initial-scale=1.0">
</head>
<body>
    <p style="font-size:18.0pt;font-family:'Lato',sans-serif;">
        <br>Kliknij każdy wskaźnik i dowiedz się więcej o poszczególnych zasadach w obszarze uczciwego biznesu, których muszą przestrzegać nasi Dostawcy
        <br>Zwalczenie łapówkarstwa i korupcji
        <br>
        <br>Nie tolerujemy i zabraniamy wszelkich form łapówkarstwa i korupcji. Dostawcy muszą wdrażać w swych przedsiębiorstwach odpowiednie procedury zapewniające niedopuszczanie do łapówkarstwa, korupcji, wyłudzeń czy defraudacji.
        <br>Informacje poufne, własność intelektualna, nieuprawnione wykorzystywanie wewnętrznych informacji firmy
        <br>
        <br>Mianem poufnych określa się wszelkie informacje nieprzekazane do publicznej wiadomości, dostarczone Dostawcom w ramach relacji biznesowej z PMI. 
        <br>Obowiązkiem naszych Dostawców jest respektowanie i ochrona informacji poufnych PMI, wiedzy specjalistycznej i własności intelektualnej. Dostawcy nie mogą wykorzystywać tych atrybutów w celach innych niż te, do których zostali wyraźnie uprawnieni przez PMI.
        <br>Poza tym Dostawcom nie wolno handlować papierami wartościowymi PMI na podstawie informacji poufnych PMI ani przekazywać tych informacji innym podmiotom, które mogą handlować papierami wartościowymi PMI na ich podstawie. 
        <br>Ochrona prywatności danych i cyberbezpieczeństwo
        <br>Jednym z krytycznych aktywów PMI są dane. Dostawcy muszą zapewniać integralność i bezpieczeństwo danych, jak również przestrzegać obowiązujących przepisów w dziedzinie ochrony danych, cyberbezpieczeństwa, wytycznych organów regulacyjnych i najlepszych praktyk branżowych.
        <br>Uczciwa konkurencja
        <br>W PMI uważamy, że konkurencja na rynku jest korzystna dla biznesu i konsumentów. Dlatego też oczekujemy od Dostawców konkurowania w sposób uczciwy, bazujący na jakości produktów i usług, innowacjach, cenie, reklamie oraz zgodnie z wszelkimi obowiązującymi przepisami i regulacjami. 
        <br>Konflikty interesów
        <br>Obowiązkiem wszystkich Dostawców oraz ich pracowników i wykonawców jest niedopuszczanie do konfliktów interesów w ramach współpracy biznesowej z PMI. W przypadku, gdy konflikt powstanie lub może powstać, każdy Dostawca powinien działać z zachowaniem pełnej przejrzystości wobec PMI.
        <br>
        <br>Rzetelny marketing
        <br>Dostawcy zajmujący się sprzedażą lub marketingiem naszych produktów muszą postępować w sposób odpowiedzialny, uczciwy i przejrzysty. Mają kierować swoje działania na polu marketingu i sprzedaży wyłącznie do dorosłych palaczy i osób legalnie korzystających z tytoniu i/lub nikotyny. Powinni dostarczać konsumentom dokładne i niewprowadzające w błąd informacje oraz odpowiednio ostrzegać ich przed negatywnym wpływem produktów na zdrowie. Poza tym każdy Dostawca musi przestrzegać kodeksów marketingowych PMI w zakresie odnoszącym się do świadczonych usług, jak również miejscowych przepisów i kodeksów marketingowych, jeśli są one bardziej wymagające od kodeksów marketingowych PMI.    
    </p>
</body>
</html>