<!DOCTYPE html>
<html lang="pl">
<head>
    <meta charset="UTF-8">
    <meta name="viewport" content="width=device-width, initial-scale=1.0">
</head>
<body>
    <p style="font-size:18.0pt;font-family:'Lato',sans-serif;">
        <br>Integralność fiskalna  
        <br>Dostawcy muszą przestrzegać wszelkich obowiązujących przepisów i regulacji podatkowych w krajach, w których prowadzą działalność, zachowując się w sposób otwarty i przejrzysty wobec organów podatkowych. Zabrania się unikania opodatkowania i ułatwiania tego procederu innym podmiotom. 
        <br>Nielegalny handel
        <br>Zabraniamy Dostawcom bezpośredniego i pośredniego angażowania się w nielegalny obrót produktami PMI, pranie pieniędzy i finansowanie działalności terrorystycznej. 
        <br>
        <br>Sankcje
        <br>Dostawcy muszą prowadzić działalność zgodnie z wszelkimi obowiązującymi międzynarodowymi sankcjami handlowymi i przepisami w dziedzinie kontroli eksportu (w tym sankcjami handlowymi obowiązującymi w USA, UE i Szwajcarii). 
        <br>
        <br>Integralność naukowa produktów i zaangażowanie w działalność naukową
        <br>
        <br>Dostawcy zajmujący się badaniem, opracowywaniem, ewaluacją i/lub monitoringiem stosownych produktów PMI muszą przestrzegać kryteriów bezpieczeństwa, jakości, integralności naukowej i dokładności określonych w odpowiednich regulaminach i umowach PMI, a także ustanowionych norm regulacyjnych i nadzorczych. 
        <br>Podobnie wszyscy Dostawcy prowadzący działania naukowe w naszym imieniu powinni stosować się do ogólnie przyjętych standardów naukowych, etycznych i zawodowych. Muszą też przestrzegać odpowiednich przepisów i regulacji miejscowych oraz norm branżowych.
        <br>Komunikacja i zaangażowanie zewnętrzne  
        <br>Dostawcom nie wolno prowadzić komunikacji ani działań biznesowych w imieniu PMI. 
        <br>Odnosi się to do wszelkich form komunikacji zewnętrznej, formalnej i nieformalnej, w tym do komunikatów umieszczanych na platformach mediów społecznościowych.
        <br>Komunikacja ustna i pisemna, kampanie lub inicjatywy informacyjne, a także działania biznesowe podejmowane przez Dostawców mają być uczciwe, stosowne i zgodne z publicznymi opiniami naszej firmy.      
    </p>
</body>
</html>